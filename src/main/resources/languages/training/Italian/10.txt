Namche Bazar (in nepalese नाम्चे बजार, scritto anche Namche Bazaar) è un villaggio del Nepal Nord-orientale, nella Provincia No. 1, posto ai piedi dell'Himalaya a 3.440 metri di altitudine.[2]

Nel censimento del 2011 aveva 1.540 residenti. Il villaggio ospita la sede del Parco nazionale di Sagarmatha, che comprende molte celebri cime Himalayane. Vi è inoltre un posto di polizia e una caserma dell'esercito nepalese.

Il sabato mattina vi ha luogo un tradizionale mercato in cui gli abitanti dell'area vendono le loro mercanzie ai residenti di Namche Bazar e ai turisti.[2] Il villaggio dispone di alcuni internet café, facendone uno dei pochi luoghi di quest'area del Nepal in cui si può avere accesso a internet.[2]