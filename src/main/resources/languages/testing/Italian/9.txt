Kyle McAvoy è un giovane di York (Pennsylvania) con un futuro promettente.
Direttore della rivista per la scuola di legge Yale Law Jornal, è figlio di un
avvocato divorziato, John McAvoy.

Dopo una partita tra giovani di basket nella città di New Haven, incontra degli
agenti dell'FBI che vogliono parlare con lui. Lo convincono a presentarsi da un
investigatore, Bennie Wright, per un problema penale al momento non specificato
che condannava Kyle.

Il ragazzo si presenta da Bennie Wright, che gli spiega la situazione: Bennie è
entrato in possesso di un video che mostra un party nel quale Kyle e altri suoi
amici bevono spropositatamente. Verso la fine del video, sono rimasti nella
stanza solo Kyle McAvoy, Alan Strock, Joey Bernardo, Baxter Tate ed
Elaine Keenan. Poi Elaine si mette sul divano e ha una relazione sessuale con
Baxter e con Joey. Kyle e Alan, invece, sono mezzi incoscienti e assistono alla
scena. Kyle ricordava che l'archivio della polizia era stato chiuso dopo questo
evento nel quale Elaine aveva dichiarato di aver subito uno stupro. Bennie
minaccia Kyle di far giungere il video in tribunale se non avesse rubato delle
informazioni importanti da uno studio che aveva fatto proposta di lavoro a Kyle,
Scully & Pershing, in Wall Street. Successivamente Bennie rivela di non essere
un agente dell'FBI. I dati che vuole sottrarre appartengono al B-10, un
importante invenzione che la Trylon e la Bartin, del Pentagono, si contendevano.
La Trylon per la causa si è rivolta a Scully & Pershing, la Bartin ad Agee,
Poe & Apps. I due studi legali sono in conflitto tra loro.

Kyle viene quindi continuamente pedinato e nella sua casa vengono piazzate
numerose telecamere, microfoni e cimici. Kyle parla con suo padre che era
decisamente contrario al fatto che suo figlio lavorasse a Wall Street mentre
lui faceva casi veri con gente vera, e aveva una vita vera. Kyle sostiene
l'esame di abilitazione ed entra nello studio, dove viene accolto calorosamente
e gli viene consegnato il cellulare dell'agenzia, il FirmFone.