Toa è una misteriosa ragazza che salva Jin durante il primo episodio della
serie. Dimostra di avere delle incredibili abilità atletiche, una forza
sovrumana e la capacità di guarire dalle ferite molto velocemente oltre a
poter curare anche i propri compagni, tutto ciò a causa della sua vera natura,
quella di drago. Nella sua forma originale è estremamente forte e può
fronteggiare anche più di due draghi contemporaneamente. Spesso viene chiamata
"Album" dall'ISDA in quanto, essendo uno dei draghi originali, se catturata
potrebbe garantirgli numerose informazioni sui draghi di Thanatos. La sua vera
missione consiste nel recupero dei draghi creati sulla terra.

Successivamente rivela a Jin di essere proprio lei l'oggetto entrato in
collisione con lo shuttle uccidendone tutti gli occupanti e di aver preso il
nome di Toa dalla metà di un braccialetto appartenuto alla sorella di Jin. Sul
braccialetto infatti vi era inciso "To Ai" (per Ai) ma sulla metà ritrovata era
leggibile solo "To A". Toa ha una stigmate sulla schiena che significa che è
vicina alla morte, più diventa luminosa più il momento della fine si avvicina.
Solo nell'ultimo episodio verrà liberata da questa maledizione.

Toa è un dragone di tipo barriera. Nella sua forma di Comunicatore può creare
uno scudo in grado di respingere l'attacco fisico di un altro drago. Nella sua
forma originale rende inoffensivi gli avversari rinchiudendoli in barriere
tramite il proprio sguardo.

Nel manga fa parte dei Dragonauts come compagna di Jin con cui ha avuto una
risonanza positiva due anni prima quando il ragazzo toccò il suo uovo. Anche
se possiede tutte le capacità della sua controparte animata diverse volte fa
infuriare Jin per la propria sbadataggine. Anche se alcune volte Jin si rivela
freddo nei suoi confronti gli rimane sempre fedele.