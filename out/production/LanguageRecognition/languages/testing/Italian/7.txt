La stazione meteorologica di Cottede, attiva dal 1937, è la stazione
meteorologica di riferimento relativa all'omonima località dell'Appennino
Tosco-Emiliano in prossimità del confine regionale tra Emilia-Romagna e Toscana,
del confine provinciale tra la provincia di Bologna e la provincia di Prato e
del confine comunale tra Castiglione dei Pepoli e Vernio.

La stazione meteorologica, è situata nell'Italia Centrale, tra Emilia-Romagna
e Toscana, tra i comuni di Castiglione dei Pepoli e Vernio, in prossimità delle
rive del Lago delle Cottede, a 794 metri s.l.m. e alle coordinate geografiche
44°06′35″N 10°10′10″E.

La stazione pluviometrica, attivata nel 1937, è stata munita anche di sensore
termometrico in capannina a partire dal 22 marzo 1938 ed è stata gestita fin
dalla sua attivazione dal Compartimento di Bologna del Servizio Idrografico e
Mareografico Nazionale per poi passare sotto la gestione del Servizio
Idrometeorologico dell'ARPA Emilia-Romagna dopo il passaggio di competenze
alle regioni.

Attualmente è attiva come stazione automatica equipaggiata di termometro e
pluviometro; i dati rilevati sono forniti anche al Servizio Idrologico Regionale
della Toscana.