Yoshinori Ōsumi (大隅 良典 Ōsumi Yoshinori, talvolta traslitterato Yoshinori
Ohsumi; Fukuoka, 9 febbraio 1945) è un biologo giapponese.

Ha scoperto l'esistenza dell'autofagia nei lieviti, utilizzando questi ultimi
per individuare i geni coinvolti nel processo stesso. Grazie a questo sempre
più accurato screening genetico, ha individuato alcune delle importanti
funzioni dell'autofagia nei processi fisiologici umani. Altre funzioni sono
ancora oggetto di ricerca. Dal 2014 è professore onorario presso l'Istituto
di Tecnologia di Tokyo.

Ha vinto il premio Nobel per la medicina nel 2016 «per le sue scoperte dei
meccanismi di autofagia».

Nel 1287 re Carlo I d'Angiò, secondo un orientamento già delineato nel diploma
di Alife del 1273, deliberò la scissione in due entità del preesistente
giustizierato federiciano di Principato e Terra Beneventana: nacquero così
il Principatus ultra serras Montorii ("Principato al di là delle montagne
di Montoro", a nord) e il Principatus citra serras Montorii ("Principato al
di qua delle montagne di Montoro", a sud).[3] Il confine tra i due nuovi
giustizierati, poi passati alla storia rispettivamente con i nomi di Principato
Ultra (o Principato Ulteriore) e Principato Citra (o Principato Citeriore),
era segnato dai monti Picentini.

Il territorio del nuovo giustizierato comprendeva gran parte delle attuali
province di Avellino e Benevento, nonché qualche comune che oggi appartiene
alle province di Foggia e Potenza, ma rimase esclusa la città di Benevento,
in quanto enclave dello Stato Pontificio. In epoca aragonese il giustizierato
prese il nome di "provincia", senza però mutare sostanzialmente le sue funzioni.

A decorrere dal 1581 il preside della provincia e gli ufficiali della regia
udienza risiedettero stabilmente a Montefusco. Con la venuta dei francesi
(8 agosto 1806) e la conseguente abolizione del feudalesimo, il ruolo di
capoluogo della provincia passò ad Avellino.