SubTropolis è il nome commerciale di una grotta artificiale di circa 4,5 km2 scavata nel sottosuolo vicino al fiume Missouri a Kansas City, negli Stati Uniti d'America.

Originariamente il luogo ospitava una miniera di roccia calcarea, ma dagli anni settanta del XX secolo è stata trasformata nel più grande centro di stoccaggio sotterraneo del mondo.

SubTropolis è un'idea nata dalla famiglia di imprenditori immobiliari Lamar Hunt, che nel 1964 decise di acquistare gli spazi abbandonati della miniera Bethany Falls, ormai esaurita. Dal 1985 SubTropolis è un'area gestita dalla Hunt Midwest Enterprises, una holding immobiliare che comprende anche aziende di vari settori.